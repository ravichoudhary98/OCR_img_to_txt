दिनांक: 04-0-209

सायं - 06:0

मुख्य-वार्ता:

७ प्रधानमन्त्री श्रीनरेन्द्र-मोदी अद्य मणिपुरे सार्धैक-सहस्र-कोटि रूप्यकाणां द्वादश-विकास-परियोजनानां शुभारम्भं व्यदधात्।
७ सर्वोच्च-न्यायालयेन एतन्मासस्य दशमे दिनांके श्रीराम-जन्मभूमि-बाबरी मस्जिद-विवाद-प्रकरणस्य श्रवणं निराकृतम।

७ शीर्ष-न्यायालयः केन्द्रम् आदिशत् यत् लोकपालस्य प्रतिष्ठापनार्थं तद्-द्वारा संघटितया गवेषण-समित्या विगतात् सेप्टेम्बर-

मासस्य कस्क: पदक्षेपो गृहीत: -इति विषये तत् न्यायालये शपथ-पत्रं समर्पयेत्।

७ सिडनी-क्रिकेट्-निकष-स्पर्धायाम् अद्य द्वितीय-दिवसस्य क्रीडा-समाप्तिं यावत् आतिथेयेन ऑस्ट्रेलिया-दलेन कामपि क्रीडक-
क्षतिं विना चतुर्विंशतिर्धावनांका: अर्जिता:।

प्रधानमन्त्री-मणिपरम्

प्रधानमन्त्री श्रीनरेन्द्र-मोदी अद्य मणिपुरे सार्धैक -सहस्र-कोटि-रूप्यकाणां द्वादश-विकास-परियोजनानां शुभारम्भं व्यदधात्।
इम्फाले जनसभामेकां सम्बोधयता तेनोदीरितं यत् स: विगतेषु सार्ध-चतुवर्षेषु प्रायशः त्रिंशद्-वारम् उत्तरपूर्वीय-क्षेत्रम् अभ्रमत् अपि
च, वस्तुत: तत्-क्षेत्र-वासिनो जना: तस्मै भृशम् अरोचन्त। श्रीमोदिना तत्रत्यान् जनान् प्रंशसता प्रोक्तं यत् तत्रत्यैः युवकै: राष्ट्रिये

अन्ता-राष्ट्रिये च स्तरे भारतं गौरवान्वितं विहितमस्ति।

सर्वोच्चन्यायालयः -अयोध्या
सर्वोच्च-न्यायालयेन एतन्मासस्य दशमे दिनांके श्रीराम-जन्मभूमि-बाबरी मस्जिद-विवाद-प्रकरणस्य श्रवणं निराकृतम।
एतत्प्रकरणस्य श्रवणं न्यायमूर्त्त्योः रंजनगोगोई-एस् के.कौलयो: न्यायपीठस्य समक्षं निर्धारितम् आसीत्। इत: पूर्वं शीर्ष-

न्यायालयेनैव विगत-मासस्य ऊन-त्रिंशे दिनांके जेन्युवर्या: प्रथम-सप्ताह: उक्त-संदर्भे अग्रिम-श्रवणाय स्थिरीकृत: आसीत्।
लोकसभा-रार्फले

राफेलू-लघुविमान-क्रय-प्रकरणम् अधिकृत्य अद्य लोकसभायां पुनरेकवारं चर्चा प्रारब्धा । चर्चायां भागमावहन्
समाजवादी-पार्टीति-दलस्य नेता धमेन्द्र-प्रधान: केन्द्र शासनम् आक्षिपत् यत्तेन पूर्वतनात् संयुक्त-प्रगतिशील-संयुति-शासनादपि
अधिकेन मूल्येन राफेल्-विमानानि क्रीतानि। तेन सन्दर्भेऽस्मिन् संयुक्ताऽन्वीक्षण-समित्या अन्वीक्षण-विधापन-विषयिणी
विपक्षाभियाचना पुन: आवर्त्तिता। कांग्रेस-नेता मल्लिकाऽर्जुन-खड्गे अभियाचितवान् यत् प्रधानमन्त्री संदर्भेऽस्मिन् संसदि प्रश्नान्
उत्तरेत्। अपरतो भाजपा-नेत्रा अनुराग-ठाकुरेण कांग्रेस-दलाध्यक्षस्य राहुल-गान्धिनो नाम अगृह्णतैव प्रोक्तं यत् स: राफेल्-विषये

सदने मिथ्या भाषते।

लोकसभा-जटती
वित्त-मन्त्री अरुण-जेटली अवादीत् यत् पंचदश: वित्तायोग: एतद्-वर्षस्य ऑक्टूबर-मासान्तं यावत् स्वीयं प्रतिवेदनं
प्रस्तोतुं प्रोक्तोऽस्ति । अद्य लोकसभायां प्रश्न-होरावधौ पूरक-प्रश्नम् उत्तरन् श्रीजेटली स्पष्टमकरोत् यद् आयोगोऽयं स्वीया:

संस्तुती: एकादशोत्तर-द्वि-सहस्र-तम-वर्षीयां जनगणना माधृत्य विधास्यति।

शीर्षन्यायालय: -लोकपाल:
शीर्ष-न्यायालय: केन्द्रम् आदिशत् यत् लोकपालस्य प्रतिष्ठापनार्थं तद्-द्वारा संघटितया गवेषण-समित्या विगतात्
सेप्टेम्बर-मासस्य कस्क: पदक्षेपो गृहीत: -इति विषये तत् न्यायालये शपथ-पत्रं समर्पयेत्। शीर्ष-न्यायालयेन महा-न्यायाधिवक्ता

के.के.वेणु-गोपालः प्रवर्तमान-मासस्य सप्तदशं दिनांकं यावत् उक्त-सन्दर्भ शपथ-पत्र-प्रस्तुतये आदिष्ट:।

राष्ट्रियान्वीक्षणाभिकरणम्-निगृहीतः
राष्ट्रियाऽन्वीक्षणाऽभिकरणेन मेरठात् नईम-नामा कश्चिद् आयुध-तस्कर: धृतोऽस्ति। मेरठे ग्रामीण-क्षेत्रेभ्यो नियोजित:

 

आरक्ष्यधीक्षक: राजेश-कुमार: आकाश-वाणीं व्यज्ञापयत् यद् अन्वीक्षणाऽभिकरणेन आतंकवादिभ्य: आयुधापूरकस्य नईमस्य
आवास: इत: प्रागपि नैकधा अन्वीक्षित:, परं साफल्यं नाधिगतमासीत् । अत्रान्तरे, दिल्ली-स्थ-न्यायालयेन नईम: पृच्छार्थं दश-
दिवसेभ्य: उक्ताभिकरणस्य निग्रहणे प्रेषितोऽस्ति।

2222
सिडनी-क्रिकेट्-निकष-स्पर्धायाम् अद्य द्वितीय-दिवसस्य क्रीडा-समाप्तिं यावत् आतिथेयेन ऑस्ट्रेलिया-दलेन कामपि

क्रीडक-क्षतिं विना चतुर्विंशतिर्धावनांका: अर्जिता:। तत: पूर्वं, भारतेन स्वीया प्रथमा पाली सप्तानां क्रीडकानां क्षति-पुरस्सरं
द्वाविंशत्यधिक-षट्शत-धावनांकेषु घोषिता। चेतेश्वर-पुजारा सप्तभिर्धावनांकै: शतक-द्वय-समर्जनात् प्रच्युतः, ऋषभ-पन्तश्च
एकोन-शत-द्वयम् अर्जित्वा साम्प्रतमपि अक्षत: क्रीडति।

9993

।। इति वार्ता: ।।
