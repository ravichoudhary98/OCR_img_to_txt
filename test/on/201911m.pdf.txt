संस्कृत-वार्ता:
दिनांक: - 0-0-209
प्रात: - 06 : 55

मुख्य-वार्ता:
७ वस्तु-सेवा-कर-मितिषु अपचिति-कारणात् अद्य-प्रभृति त्रयो-विंशति: वस्तूनि अल्पार्घ-तराणि संजातानि।
७ महानसेन्धन-वाति-मूल्यं गतदिवसे प्रतिभाण्डम् एक-नवति-पणकाधिकै: पञ्चभी रूप्यकैर्न्यूनीकृतम्।

७ बिहारे मुजफ्फरपुर-जनपदस्य बोचा-रक्षि-स्थानक-क्षेत्रे एकस्मिन् रोटिकापणे ह्यो दुरापन्ने भीषणाग्नि-काण्डे पञ्च श्रमिका:
मृत्युमुषगता:।

७ अमेरिकीय-राष्ट्रपतिना डॉनल्ड-ट्रम्पेण सीरिया-त: स्वीय-सहस्रद्बय-सैनिकानां प्रत्यावर्तनं सर्वथा समुचितं प्रतिपादितम्।

वस्तुसेवाकर:-मूल्यापचिति:

वस्तु-सेवा-कर-मितिषु अपचिति-कारणात् अद्य-प्रभृति त्रयो-विंशति: वस्तूनि अल्पार्घ-तराणि संजातानि। वस्तु-सेवा-कर-
परिषदा विगत-मासस्य द्वाविंश-दिनांकीये मन्त्रणोप-वेशने चलचित्र-क्रय-पत्रेण, दूरदर्शनेन, विद्युत्कोषेण च समेतानां त्रयो-विंशते: वस्तूनां
करमितिं न्यूनीकर्तुं निर्णीतमासीत्।

संसत् स्थगिता

संसद: सदन्-द्वयं श्वो यावत् स्थगितमस्ति। गतदिवसे राज्य-सभायां त्रि:-तलाक-विधेयकम् अधिकृत्य पौन-पुन्येन विपक्षि-
वृन्दै: अवरोधः समुत्पादित:। मध्याह्ने भोजन-विरामादनन्तरं स्वल्प-कालिक-स्थगनात् पश्चात् कांग्रेस-संनीतैः विपक्षि-दलैः अभियाचितं
यदेतद् विधेयकं प्रथमं संसद: चयन-समित्यै प्रेषणीयम्।

महानसेन्धनवातिमूल्यम्

महानसेन्धन-वाति-मूल्यं गतदिवसे प्रतिभाण्डम् एक-नवति-पणकाधिकै: पञ्चभी रूप्यकैर्न्यूनीकृतम्‌। इन्धनानां न्यूनीभूते
विपणि-मूल्ये कर-प्रभाव-कारणात् सोऽयं द्वितीयोऽवसर:, यदा मासाऽभ्यन्तरे महानसेन्धन-वाति-मूल्यं न्यूनतां गतमस्ति। नूतन-
मूल्यानुसारि सम्प्रति दिल्ल्यां महानसेन्धन-वाति: प्रतिभाण्डं पञ्च-नवत्यधिकै: चतुश्शत-रूप्यकै: प्राप्यं भविष्यति।
विद्युदापूर्ति:

प्रशासनेन प्रोच्यते यद् देशे पञ्च-विंशत्या राज्यै: प्रत्यकं गृहे विद्युदापूर्त्तेः लक्ष्यं सम्प्रति संप्राप्तमस्ति। ह्य: प्रसारिते वक्तव्ये
विद्युन्मन्त्रिणा आर्.पी.सिंहेन समुदीरितं यद् असम-राजस्थान-मेघालय-छत्तीसगढेषु केवलं सार्ध-दश-लक्ष-प्राया: गृहा: साम्प्रतमपि
विद्युदापूर्ति-सौविध्येन वञ्चिता: विद्यन्ते, तत्र च यथाशीघ्रं तदभाव-पूर्त्तये प्रयासा: अनुवर्तन्ते।

झारखण्डमुख्यमन्त्री-सोनिया

झारखण्ड-मूख्यमन्त्रिणा रघुवर-दासेन आरोपितं यत् संयुक्त-प्रगतिशील-संयुते: अध्यक्षा कांग्रेस-नेत्री सोनिया-गान्धी
ऑरगुस्ता-वेस्टलैण्ड-लघुविमान-प्रवञ्चनायां संलिप्ता अवर्तत। गतदिवसे जमशेद-पुरे वार्ताहरै: संभाषण-क्रमे दास: स्पष्टकरोत् यद्
अमुष्यां प्रवञ्चनायां विभिन्नेभ्यो जनेभ्य: संकलय्य साधैक-कोटि-रूप्यकाणि उत्कोच-रूपेण प्रदत्तानि आसन्।
मुजफ्फरपुरम्-मृता:

बिहारे मुजफ्फरपुर-जनपदस्य बोचा-रक्षि-स्थानक-क्षेत्रे एकस्मिन् रोटिकापणे ह्यो दुरापन्ने भीषणाग्नि-काण्डे पञ्च श्रमिका:
मृत्युमुपगता:, दश च गम्भीरतया क्षता: संजाता: सूच्यन्ते। घटना-स्थलाद् अवकरा: साम्प्रतमपि अपा-क्रियमाणा: सन्तीति कृत्वा तत्र
मृतकानां संख्या भूयोऽपि प्रवर्धितुमर्हति। राज्य-प्रशासनेन प्रत्येकं मृकस्य परिवार-जनेभ्यो लक्षद्वय-रूप्यकाणि साहाय्य-राशित्वेन
समुद्घोषितानि सन्ति।

ट्रम्प:-सीरिया

अमेरिकीय-राष्ट्रपतिना डॉनल्ड-ट्रम्पेण सीरिया-त: स्वीय-सहस्रद्बय-सैनिकानां प्रत्यावर्तनं सर्वथा समुचितं प्रतिपादितमस्ति।
ट्रम्प: ट्वीट्-सन्देशे प्रोक्तवान् यत् वर्ष-त्रय-पूर्व राष्ट्रपति-निर्वाचन-क्षणेषु प्रदत्तं स्वीयं वचनं तेन परिपूरितमस्ति। स: अवादीत् यत्
सीरियायाम् इस्लामिक-स्टेट-इत्युग्रवादि-गुल्म: सम्प्रति तदीय-सैन्यै: परास्त: इति कृत्वा तत्रेदानीम् अमेरिकीय-सैन्यानां भूयोऽप्यवस्थानं
नावश्यकम्। अत्रेदं ज्ञातव्यमस्ति यत् ट्रम्पस्य सीरियात: सैन्य-प्रत्यावर्तन-निर्णय: अमेरिकायाम् अन्यत्र च जगति नैकै: प्रतिरक्षा-विशेषज्ञै:
e

।। इति वार्ता: ।।
