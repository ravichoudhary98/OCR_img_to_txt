सस्कां॰॰-वातरृ[इं

02- 0-209

प्रातः - 06 : 55
मुख्य-वार्ताः
० प्रधानमन्त्री श्रीनरेन्द्र-मोदी स्पष्टमकरोत् यद् अयोध्यायां श्रीराम-मन्दिरस्य
विनिर्माण-विषयक: अध्यादेश: न्यायिक-प्रक्रियाया: परिपूर्तेः अनन्तरम् आनेतुं
शक्यते।
० मुस्लिम-महिलानां वैवाहिकाऽधिकार-संरक्षण-विधेयकम् अद्य राज्य-सभायाम्
E

० जम्म-कश्मीरेषु नियन्त्रण-रेखां निकषा सद्य:स्थितिं समीक्षितुं स्थलसेना-
प्रमुखो बिपिन-रावत: गतदिवसे तत-प्रदेशं प्राप्तः।

० प्रीमियर्-बैडमिण्टन्-लीग्-प्रतिस्पर्धा-शृंखलायां हय: पुणे-नगरे समायोजिते
रोमाञ्च-कारिणि द्वन्द्वे पूर्व-विजेतृणा हैदराबाद-हण्टर्स-दलेन नॉर्थ-इस्टर्न-वॉरियर्स-
वृन्दं पराजितम्।

प्रधानमन्त्री-साक्षात्कारः

प्रधानमन्त्री श्रीनरेन्द्र-मोदी स्पष्टमकरोत् यद् अयोध्यायां श्रीराम-मन्दिरस्य
विनिर्माण-विषयक: अध्यादेश: न्यायिक-प्रक्रियाया: परिपूर्तेः अनन्तरम् आनेतुं
शक्यते। हय: एकेन वार्ताऽभिकरणेन समं साक्षात्कार-क्रमे श्रीमोदिना कांग्रेस-
दलमारोपितं यत्तत् शीर्ष-न्यायालये अयोध्या-मन्दिर-निर्माण-विषयकं निर्णयं
विलम्बयति। कृषि-ऋण-क्षमा-विषये प्रधानमन्त्री प्रावोचत् यदयम् ऋण-शोधाय न
खलु प्रशस्तः पन्था: विद्यते।
त्रि:तलाकविधेयकम्

मुस्लिम-महिलानां वैवाहिकाऽधिकार-संरक्षण-विधेयकम् अद्य राज्य-सभायाम् उप-
स्थाप्यते। विधि-न्याय-मन्त्री रवि-शङ्कर-प्रसाद: विधेयकमिदम् उच्च-सदन-पटले
प्रस्तोष्यति। विगत-सप्ताहे विधेयकमेतल्लोकसभायां विपक्षि-वृन्दानां बहिष्कार-मध्ये
अनुमोदितमासीत्। एतद्-विधेयकाऽन्तर्गतं साम्प्रतं मुस्लिम-समाजे त्रि:तलाकम्
उच्चार्य सद्यो विवाहोच्छेद-घोषणम् अवैधानिकं, दण्डनीयाऽपराधश्च घोषितं विद्यते।
अस्मदीयो वार्ताहरो विज्ञापयति यत् परहयो राज्य-सभायां विपक्षि-वृन्दानि
विधेयकमिदं प्रथमतया चयन-समित्यै प्रेषयितुम् अभियाचन्त: प्रबल-कोलाहलं
व्यधुः, यदनन्तरं सभापतिना सदनं स्थगनीयमभूत्।

कर्णाटक:-भाजपा

कर्णाटकेषु भाजपाऽध्यक्षो बी.एस्.येदियुरप्पा कृषकाणां कृते ऋण-क्षमापन-विषये
धर्मनिरपेक्ष-जनतादल-प्रमुखेण एच्.डी.देवगौंडेन सद्यो-विहितं प्रधानमन्त्रिणो
वक्तव्यालोचनम् आपत्ति-जनकं प्रतिपादितवान्। हयो बेंगलुरु-नगरे वार्ताहराणां
समक्षं प्रस्तुते वक्तव्ये येदियुरप्पा स्पष्टकरोत् यत् अष्टशत- मात्रेभ्य: कृषकेभ्य:
ऋण-क्षमा-लाभ-विषये प्रधानमन्त्रिणो वक्तव्यं सर्वथा तथ्याधारितं विद्यते।
तेनोदीरितं यत्तत्र प्रदेशे शासनाधिरूढ-दलेन चतुर्विशति-लक्ष-कृषका: ऋण-
क्षमापनार्थम् आश्वासिताः आसन् परं वस्तुतः अद्यावधि केवलम् अष्टशतं कृषकाः
तल्लाभं गृहीतवन्त: सन्ति।

स्थलसैन्यप्रमुख:-जम्मूकश्मीर:

जम्म-कश्मीरेषु नियन्त्रण-रेखां निकषा सद्य:स्थितिं समीक्षितुं स्थलसेना-प्रमुखो
बिपिन-रावत: गतदिवसे तत्-प्रदेशं प्राप्तः। उत्तरीय-सेना-नायकेन लेफ्टिनेण्ट-जेनरल-
रणवीरसिंहेन, चीनार-सैन्य-नायकेन लेफ्टिनेण्ट-जेनरल्-ए. के.भट्टेन च सहकृत:
श्रीरावत: सीमान्त-वर्त्तिनं कुपवाडा-जनपदं गत्वा सद्य: अवैध-प्रवेश-विषये तत्रत्यैः
सैन्यैः समभाषत। सः तत्र प्रतिपलं सावधान् भटान् भृशं प्राशंसत्।
इसरो

इसरो इति भारतीयाऽन्तरिक्षाऽनुसन्धान-संघटनेन स्वीय-बहि:प्रचार-
कार्यक्रमस्याऽन्तर्गतं छात्रैः समं काचिद् विशिष्टा संवाद-शृंखला समारब्धाऽस्ति।
एतदन्तर्गतं संघटनमेतद् अशेष-देशे भारतीयाऽन्तरिक्ष-विज्ञान-सम्बद्धेषु क्रिया-
कलापेषु युव-जनान् योजयिष्यति। हयो बेंगलूरौ एतत्संवाद-शृंखलाया: उद्घाटनावसरे
अवचितेभ्यो विद्यालयेभ््यश्चत्वारिंशच्छात्राः दश शिक्षकाश्च इसरो-संघटनाध्यक्षेण डा.
के. शिवन्-महाशयेन सार्ध संवादं व्यदधु:।

बैडमिण्टन्

प्रीमियर्‌-बैडमिण्टन्-लीग्-प्रतिस्पर्धा-शृंखलायां हय: पुणे-नगरे समायोजिते रोमाञ्च-
कारिणि द्वन्द्वे पूर्व-विजेतृणा हैदराबाद-हण्टर्स-दलेन नार्थ-इस्टर्न-वारियर्स-वृन्दं
पराजितम्। प्रतिस्पर्धायामेतस्यां पी.वी.सिन्धुः सायना-नेहवालं पराजितवती।
