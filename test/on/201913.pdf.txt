संस्कृत-वार्ता:
03-0-209
प्रातः - 06 : 55
L

० प्रधानमन्त्री श्रीनरेन्द्र-मोदी अद्य जालन्धरे भारतीय-विज्ञान-सभाया: षडधिक-
शत-तमं संस्करणं समुद्-घाटयति।

७ केन्द्रीय-मन्त्रि-परिषदा प्रधानमन्त्रि-जनारोग्य-योजनायाः F
क्रियान्वयनाय राष्टिय-स्वास्थ्याऽभिकरणं राष्ट्रिय-स्वास्थ्य-प्राधिकरणत्वेन पुनः
संघटयितुं निर्णीतमस्ति।

० असम-प्रदेशीयो मुख्यमन्त्री सर्वानन्द-सोनोवाल: विगत-शताब्द्या: पञ्चाशीति-
तमे वर्षे हस्ताक्षरितस्य असम-सन्धेः सम्प्रति प्रवर्तन-विषये केन्द्रीय-मन्त्रि-परिषदा
गृहीतो निर्णय: स्वागती-कृत:।

० अस्ट्रेलियायां सिडनी-नगरे सद्यः समारब्धायां चतुर्थ्यां चरमायां च क्रिकेट्
निकष-स्पर्धायां भारतेन क्रीडकमेकं क्षपयित्वा त्रि-पञ्चाशद् धावनांकाः अर्जिताः
सन्ति।

प्रधानमन्त्री-विज्ञानसभा

प्रधानमन्त्री श्रीनरेन्द्र-मोदी अद्य जालन्धरे भारतीय-विज्ञान-सभाया: षडधिक-शत-
तमं संस्करणं समुद्-घाटयति। स: सभायामस्यां समवेतान् त्रिंशत्-सहस्राधिकान्
प्रबुदधान् प्रतिभागिन: सम्बोधयिष्यति। तत्र प्रतिभागिषु देशाद् विदेशेभ्यश्च
सम्प्राप्ता: नैके नोबेल-पुरस्कृता: शिक्षाविदः, विख्याताः वैज्ञानिकाः, प्रबुद्धा: नीति-
निर्मातार:, युव-गवेषका:, भविष्णवो विद्यालय-बालाश्च समाविष्टाः भविष्यन्ति।
अस्य वार्षिकायोजनस्य एतद्-वर्षीयो मुख्य-विचार्य-विन्दुरस्ति - भविष्यत्कालिकं
भारतम्: विज्ञानं प्रविधिश्चेति।

 
केन्द्रीयमन्त्रिपरिषद्-राष्ट्रियस्वास्थ्यम

केन्द्रीय-मन्त्रि-परिषदा प्रधानमन्त्रि-जनारोग्य-योजनायाः समीचीन-तराय
क्रियान्वयनाय राष्टिय-स्वास्थ्याऽभिकरणं राष्ट्रिय-स्वास्थ्य-प्राधिकरणत्वेन पुनः
संघटयितुं निर्णीतमस्ति। सन्दर्भेऽस्मिन् हयो नवदिल्ल्यां केन्द्रीय-विधि-न्याय-मन्त्री
श्रीरवि-शङ्कर-प्रसाद: वार्ताहरान् व्यज्ञापयत् यत् सम्प्रति शीघ्रतर-निर्णय-ग्रहणार्थ
प्राधिकरणमिदं केन्द्रीय-स्वास्थ्य-मन्त्रिणा अध्यक्षयिष्यते।

असममुख्यमन्त्री-केन्द्रीयमन्त्रिपरिषद

असम-प्रदेशीयो मुख्यमन्त्री सर्वानन्द-सोनोवाल: विगत-शताब्द्याः पञ्चाशीति-तमे वर्षे
हस्ताक्षरितस्य असम-सन्धे: सम्प्रति प्रवर्तन-विषये केन्द्रीय-मन्त्रि-परिषदा गृहीतो
निर्णय: स्वागती-कृत:। स: अवादीत् यद् अनेन ऐतिहासिक-निर्णयेन असम-प्रदेश-
वासिनां हितं, सांस्कृतिकं विशिष्टाभिज्ञानं च सुतरां संरक्षितं भविता।

गोयल:-ट्रेन-!8

भारतस्य द्रुत-गामि-तमं रेलयानं `ट्रेन्-एटीन` शीघ्रमेव देहली-वाराणस्योर्मध्ये स्वीय-
सेवां समारप्स्यते। अनेन सद्यो-विकासितेन रेलयानेन सम्प्रति यात्रि-जना:
सार्धैकादश-होराभिः सम्पादनीया यात्रां केवलमष्टाभिर्होराभिः सम्पादयितुं
प्रभविष्यन्ति। रेल्-मन्त्रिणा पीयूष-गोयलेन प्रोक्तं यद् रेल्-यानमेतत् केवलं कानपुरे
इलाहाबादे चेति स्थात्र-द्वये विरंस्यति।

नॉर्वेप्रधानमन्त्री-भारतम 0

नॉर्वे-देशीय: प्रधानमन्त्री सुश्री: एरणा-सोलमबर्ग: स्वीयां त्रि-दिवसीय- आधिकारिक
यात्रायां सोमवासरे भारतं संप्राप्स्यति। तया सार्ध तदीय- प्रशासनस्य वरिष्ठानाम्
अधिकारिणां, ख्यातानाम् उद्योगपतीनां च सुविशालं शिष्टमण्डलमप्येकं सहकृतं
भविष्यति। यात्रावधौ राष्ट्रपत्युपराष्ट्रपतिभ्यां मेलनमतिरिच्य प्रधानमन्त्रिणा सार्धं
तस्याः द्विपाक्षिकं संभाषणोपवेशनं निर्धारितमस्ति।
सीरिया-संघर्ष:

सीरियायाम् उत्तर-पश्चमीये अलेप्पो-प्रान्ते हयात-अल-शामेत्युग्रवादि-गुल्मस्य तद-
विद्रोहि-व्यूहस्य च मध्ये विगताद् दिवस-द्वयाद् अनुवर्तमाने संघर्षे न्यूनान्न्यूना:
पञ्चाशज्जनाः मृत्युमुपगता: सूच्यन्ते। तत्रोप-स्थितै: मानवाधिकार-
पर्यवेक्षकैर्विज्ञापितं यद् एकादशोत्तर-द्वि-सहस्र-तम-वर्षात् सीरिया-देशे अनुवर्तमाने
संघर्षे अद्यावधि सार्ध-लक्ष-त्रयाऽधिका: जना: कालमुखमाविष्टा: सन्ति।

क्रिकेट

ऑस्ट्रेलियायां सिडनी-नगरे सद्य: समारब्धायां चतुर्थ्यां चरमायां च क्रिकेट्-निकष-
स्पर्धायां भारतेन क्रीडकमेकं क्षपयित्वा त्रि-पञ्चाशद् धावनांका: अर्जिताः सन्ति। ततः
पूर्व भारतीय-क्रीडक-वृन्देन पणकं विजित्य प्रथमं क्रीडनाय निर्णीतम्।

।। इति वार्ताः ।।
