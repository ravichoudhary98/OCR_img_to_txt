संस्कृत-वार्ता:
दिनांकः अ
प्रात: - 06 : 55

मुख्य-वार्ता:

७ प्रधानमन्त्री श्रीनरेन्द्र-मोदी अद्य झारखण्डम् ओडिशां च प्रयाति। सः उभयत्र नैकासां विकास-
परियोजनानां शुभारम्भं विधास्यति।

७ शीर्ष-न्यायालयेन राष्टियान्वीक्षणाभिकरणस्य निग्रहणाधीनाय आतंकिने सईद-यूसुफाय
प्रतिभूति-मुक्ति-याचिका प्रत्याख्याता।

७ रेल्-विभागेन त्रयोदश-सहस्राधिकेषु रिक्त-पदेषु नियोजनम् उद्घोषितम्।

० अपि च,

 

 

 

 

० सप्त-विंशति-तमं विश्व-पुस्तक-मेलकम् अद्य नवदिल्ल्यां प्रगति-मैदान-परिसरे प्रारभते।

प्रधानमन्त्री-झारखण्ड-ओडिशे

प्रधानमन्त्री श्रीनरेन्द्र-मोदी अद्य झारखण्डम् ओडिशां च प्रयाति। झारखण्डे सः मण्डल-सेतु-
परियोजनायाः, कान्हार-प्रस्तर-सेचन-प्रणाल्याश्च शिलान्यासमाचरिष्यति। एतदतिरिच्य, श्रीमोदिना
प्रधानमन्त्रि-आवास-योजनाऽन्तर्गतं दृश्य-श्रव्य-प्रणाल्या पञ्चविंशति-सहस्र-संख्यकैः लाभार्थिभिः ई-
गृहप्रेवशोऽपि विधापयिष्यते। तदनु सः तत्र जनसभामेकां सम्बोधयिष्यति।
ततः ओडिशायां प्रधानमन्त्री बालासोर-हल्दिया-दुर्गापुर-महानसेन्धन-वाति-प्रणाली-
परियोजनां, बालासोर-बहुरूपि-संभारोद्यानं च राष्ट्राय समर्पयिष्यति। एतदितरिच्य तत्रापि
श्रीमोदिनः जनसभोद्बोधन-समेता: अनेके कार्यक्रमाः विद्यन्ते।

शीर्षन्यायालयः-आतंकिवित्तपोषणम्

शीर्ष-न्यायालयेन राष्रियान्वीक्षणाभिकरणस्य निग्रहणाधीनाय आंतकिने सईद-यूसुफाय ह्यः
प्रस्तुता प्रतिभूति-मुक्ति-याचिका प्रत्याख्याता। यूसुफ: हिज्बुल-मुजाहिदीनेति कुख्यातोग्रवादि-गुल्म-
स्थापकस्य वैश्विकातंकिन: सईद-सलालुद्दीनस्य पुत्रोऽस्ति। न्यायालयेन स्पष्टीकृतं यत् साम्प्रतं सईदस्य
आपराधिक-पृच्छाऽन्वीक्षणम् अभिकरणेन प्रवर्त्यते, अतः इदानीम् आरोपी कथमपि विमुक्तिं नार्हति।

 

 

 

 

 

 
जावडेकर:-शिक्षका:

मानव-संसाधन-विकास-मन्त्री प्रकाश-जावडेकर: प्रावोचत् यत् शिक्षण-क्षेत्रे नवाचाराणां
भूमिका अत्यन्तं महत्त्वाधायिनी विद्यते, अपि च, तान् स-साफल्यं प्रवर्त्य देशे शिक्षा-परिदृश्यस्य
परिवर्तनं केवलं शिक्षकाः विधातुं शक्नुवन्ति। श्रीजावडेकर: गत-दिवसे नवदिल्ल्याम् आयोजिते राष्ट्रिय-
शैक्षिक-नवाचार-पुरस्कार-समर्पण-समारोहे स्वीयमुद्गारं प्रकाशयति स्म।

 

 

राष्ट्रियहरितप्राधिकरणम्-मेघालयः

राष्ट्रिय-हरित-प्राधिकरणेन मेघालये अवैध-कृष्णाङ्गार-खननं रोद्धुं विफलीभूतं तद् राज्य-
प्रशासनं विरुध्य शत-कोटि-रूप्यकाणां दण्डः समारोपितोऽस्ति। आर्थिक-दण्डराशिरयं मेघालय-
प्रशासनेन मास-द्वयाभ्यन्तरे केन्द्रीय-प्रदूषण-नियन्त्रण-परिषद: सकाशे समर्पणीयो भविष्यति।
प्राधिकरणेन एष पदक्षेपः तत्र समीक्षार्थ नियोजितायाः उच्च-स्तरीय-विशेषज्ञ-समितेः प्रतीप-

प्रतिवेदनमनुसृत्य F र॥
प्रतिवेदनमनुसृत्य गृहीतोऽस्ति।

 

 

 

 

रेलविभागः-रिक्तिः

रेल्-विभागेन त्रयोदश-सहस्राधकेषु रिक्त-पदेषु नियोजनम् उद्घोषितम्। एषु पदेषु सद्य-
नियुक्त्यर्थं विभागेन स्वीये आन्तर्जालिक-स्थानके आवेदनस्य अधिसूचना प्रकाशिताऽस्ति। उक्तपदेभ्यः
आवेदनार्थं मासस्यास्य एक-त्रिंशो दिनांकः अन्तिमोऽविधिर्विद्यते।

 

 

विश्वपुस्तकमेलकम्
सप्त-विंशति-तमं विश्व-पुस्तक-मेलकम् अद्य नवदिल्ल्यां प्रगति-मैदान-परिसरे प्रारभते। नव-

दिवसीयं वार्षिकायोजनमिदम् अद्य मानव-संसाधन-विकास-मन्त्रिणा प्रकाश-जावडेकरेण
समुद्घाटयिष्यते। मेलकस्यास्य एतद्-वर्षीयो मुख्य-विचार्य-विन्दुरस्ति-विशिष्टावश्यकता-युताः पाठकाः
इति। इयम् आकाशवाणी अपि एतस्यायोजनस्य एका सहभागिनी संस्था विद्यते। वर्षेऽस्मिन् विश्व-
C जगति [ल ख्याताः: षट्-शत-प्राया: प्रकाशकाः समवेता च।: सन्ति दू

 

 

 

इति वार्ता: ।।
