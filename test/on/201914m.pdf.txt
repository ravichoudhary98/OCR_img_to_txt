संस्कृत-वार्ता:
दिनांक: - 04- 07-2079
प्रात: - 06 : 55

मुख्य-वार्ता:

० प्रधानमन्त्री नरेन्द्रमोदी अद्य मणिपुर-असमयो: यात्रां करिष्यति। असौ मणिपुरे
विविधपरियोजनानाम् उद्घाटनं शिलान्यासं च विधास्यति।

 

 

० कौशलविकासोद्यमितामन्त्रालयेन अद्य नवदिल्ल्यां राष्ट्रियोद्यमिता सम्मानस्य तृतीयं संस्करणं
समायोज्यते।

बाबरीमस्जिदविवादविषये [ [

० सर्वोच्चन्यायालयेन अद्य रामजन्मभूमि: बाबरीमस्जिदविवादविषये विविधा: याचिका:
श्रोष्यन्ते।

 

० दशदिवसीयो भारतीयचलचित्रोत्सव: अद्य नवदिल्लीस्थे सिरिफोर्ट-सभागारे प्रारप्स्यते।

प्रधानमन्त्री असम-मणिपुरम

प्रधानमन्त्री नरेन्द्रमोदी अद्य मणिपुर-असमयो: यात्रां करिष्यति असौ मणिपुरे
विविधपरियोजनानाम् उद्घाटनं शिलान्यासं च विधास्यति। अनन्तरं श्रीमोदी इम्फालजनपदस्य हाप्ता
कंगजेइबुंगस्थले जनान् सम्बोधयिष्यति। प्रधानमन्त्री असमे सिलचरस्य रामनगरे एकां जनसभामपि
सम्बोधयिष्यति।

 

कौशल-सम्मान:

कौशलविकासोद्यमितामन्त्रालयेन अद्य नवदिल्ल्यां राष्ट्रियोद्यमिता सम्मानस्य तृतीयं संस्करणं
समायोज्यते। आधिकारिकविज्ञप्तौ प्रतिपादितं यत् अस्मिन् वर्षे त्रयश्चत्वारिंशत् जना: सम्मानेन
उपायनी करिष्यन्ते। एतेषु ऊनचत्वारिंशत् युवान: उद्यमिताया: विविधक्षत्रेषु अथ च
चत्वारोद्यमितापरितन्त्रनिर्मातार: वर्तन्ते।

 

 

 

 

 

सर्वोच्चन्यायालय:-राममन्दिरम्

सर्वोच्चन्यायालयेन अद्य रामजन्मभूमि: बाबरी मस्जिदविवादविषये विविधा: याचिका:
श्रोष्यन्ते। मुख्यन्यायाधीशस्य रञ्जनगोगेइन: न्यायाधीशस्य एस.के. कौलस्य च खण्डपीठे एतद्विषयकं
विवरणम् उट्टङिकतमस्ति। अनयो: खण्डपीठेन विषयस्य वादश्रवणकार्यक्रम: निर्धारयिष्यते।

 

 
भाजपा दलोपवेशनम् दलोपवेशनम्

भाजपादलस्य संसदीयसमितेरुपवेशनं गतदिने नवदिल्लीस्थे मुख्यालये समायोजितम्। उपवेशने
प्रधानमन्त्री नरेन्द्रमोदी दलाध्यक्ष: अमितशाह: गृहमन्त्री राजनाथसिंह: वित्तमन्त्री अरुणजेटली अन्ये
च नेतार: उपस्थिता: अभूवन्। उपवेशनानन्तरं वार्ताहरान् समबोधयन् वरिष्ठो नेता जे.पी. नड्डा

प्रावोचत् यत् दलेन राजस्थान-मध्यप्रदेश-छत्तीसगढराज्येषु विपक्षिनेतु: चयनाय पर्यवेक्षका:
नियुक्ता:।
चलच्चित्रोत्सव:

दशदिवसीयो भारतीयचलचित्रोत्सव: अद्य नवदिल्लीस्थे सिरिफोर्ट-सभागारे प्रारप्स्यते।

सूचनाप्रसारणसचिव: अमितखरे महोत्सवस्योद्घाटनं करिष्यति। सूचनाप्रसारण-मन्त्रालयस्य
चलचित्रनिदेशालयेन उत्सवोऽयं समाज्यते।
E

राजधान्यां नवदिल्ल्यां गतदिनेऽपि वायुप्रदूषणस्थिति: गभीरा अवर्तत। सर्वोच्चन्यायालयद्वारा

नियुक्तेन पर्यावरण-प्रदूषणनियन्त्रणप्राधिकरणेन राजधान्याम् अहोरात्रं यावत् भारवहि यानानि
प्रतिषेधितानि। अद्य रात्रौ एकादश वादनात् श्व: रात्रि एकादश वादनं यावत् आदेशोऽयं प्रवर्तयिष्यते।

 

 

 

 

 

 

 

 

 

 

 

क्रिकेट

 

ऑस्ट्रेलियायां सिडनी नगरे प्रवर्तमानायां भारत-ऑस्ट्रेलियादलयो: चतुर्थान्तिम क्रिकेट
निकषस्पर्धायां द्वितीये दिने अद्य भारतीयदलेन वार्ता: लेखनसमयं यावत 5 क्रीडकाणं हानौ 377
धावनाङ्का: निर्मिता:।

 

इति वार्ता: ।।
